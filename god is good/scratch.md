# KSIĘGA PIERWSZA
## PSALM 5*
### *Modlitwa poranna o utrzymanie się na drodze Bożej*

<small>9</small> O Panie, prowadź mnie w swej sprawiedliwości, \
na przekór mym wrogom: \
wyrównaj przede mną Twoją drogę! \
<small>10</small> Bo w ustach ich nie ma szczerości, \
ich serce knuje zasadzki, \
ich gardło jest grobem otwartym*,  
a językiem mówią pochlebstwa. 

<small>11</small> Ukarz ich, Boże, \
niech staną się ofiarą własnych knowań; \
wygnaj ich z powodu licznych ich zbrodni, \
buntują się bowiem przeciwko Tobie. \
<small>12</small> A wszyscy, którzy się do Ciebie uciekają, niech się cieszą, \
niech się weselą na zawsze! \
Osłaniaj ich, niech cieszą się Tobą, \
ci, którzy imię Twe miłują.
<small>13.</small> Bo Ty, Panie, będziesz błogosławił sprawiedliwemu:\
otoczysz go łaską jak tarczą.